# AsQlepio
## Svolgimento progetto per il corso "Programmazione ad Oggetti" @UniPD 2023/24

AsQlepio è il progetto sviluppato per il corso di "Programmazione ad Oggetti" presso l'Università di Padova durante l'anno accademico 2023/24: il progetto consiste nella progettazione e nell’implementazione di un software di gestione di alcuni sensori.

Il progetto è stato svolto con [Veronica Tecchiati](https://github.com/ver-Tec).

### Vincoli minimi
Il progetto deve obbligatoriamente soddisfare i seguenti vincoli:
1. essere un lavoro originale dello studente o della coppia di studenti
2. essere interamente scritto in C++
3.  prevedere un’interfaccia grafica realizzata in Qt
4. compilare senza errori sulla macchina virtuale fornita (sono tollerati, sebbene generalmente penalizzati, i warning durante la compilazione)
5. realizzare i principi di incapsulamento e information hiding della buona programmazione ad oggetti
6. mantenere una separazione netta tra il modello logico e l’interfaccia grafica
7. eseguire in maniera efficiente e robusta, senza errori a runtime
8. utilizzare il polimorfismo in maniera non banale
9. implementare una gerarchia di classi per i sensori con almeno cinque classi concrete per i progetti svolti in coppia
10. consentire la creazione, la ricerca, la modifica e la cancellazione dei sensori, tali operazioni devono essere fruibili tramite interfaccia grafica
11. realizzare la persistenza dei dati dei sensori in un formato strutturato (JSON, XML, etc.) per i progetti svolti in coppia
12. consentire, tramite l’interfaccia grafica, il salvataggio e il caricamento di un file di sensori (come descritto al punto precedente) attraverso opportune finestre di dialogo: non è consentito l’utilizzo di percorsi di file di sensori cablati nel codice sorgente
13. consentire, tramite interfaccia grafica, di avviare una simulazione per un sensore selezionato, simulando un certo numero di raccolte di dati; i dati dovranno essere quindi mostrati in maniera opportuna, ad esempio tramite QtCharts; non è necessario che la simulazione sia interattiva
14. essere corredato di una relazione in formato pdf, in lingua italiana o inglese, di massimo 8 pagine con testo a 10pt.

> > *NOTA*: il repository è stato creato a posteriori dopo la fine del progetto, copiando il risultato finale del repository originale (privato).


## ABSTRACT 
AsQlepio rappresenta un avanzato sistema di gestione dei dati provenienti da sensori medici, focalizzato sulla monitoraggio accurato di parametri vitali come la pressione del sangue, il battito cardiaco, la frequenza respiratoria e la temperatura corporea. Il nostro progetto si propone di offrire una soluzione completa e intuitiva per la raccolta, l’analisi e la visualizzazione di dati critici per la salute, mirando a migliorare l’efficienza e la precisione nella gestione delle informazioni mediche.
A differenza di approcci convenzionali, AsQlepio si distingue per la sua interfaccia user-friendly e per la capacità di integrare diverse tipologie di sensori in un’unica piattaforma. L’obiettivo principale è fornire agli operatori sanitari e ai pazienti un ambiente centralizzato per il monitoraggio in tempo reale e la registrazione storica di parametri vitali cruciali.
